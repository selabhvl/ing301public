# Programmeringsprosjekt: Smart Home

De obligatoriske prosjekt i ING301 er basert på den samme case-studien: 
Å bygge et system som kan styre et "_Smart Home_", sammenlignbar med f.eks. [Home Assistant](https://www.home-assistant.io/).

![Smart Home Infografikk](../resources/images/smart-home.jpg)

## Intro

_Smarthus_ er et begrep som dekker forskjellige typer _hjemmeautomatisering_.
Dette er basert på "_intelligente_" enheter (_Internet of Things (IoT)_ devices) som kan kommuniserere gjennom forskjellige nettverksteknologier og dermed muliggjør bla. overvåkning, regulering og optimalisering.
For eksempel kan en internettstyrt temperatursensor og panelovn styres slik at de holder temperaturen i et rom på et viss nivå eller en intelligent strømmåler kan prøve å optimalisere strømforbruket.
Systemet dere skal utvikle skal først og fremst forvalte bygget og de forskjellige typer enheter, dvs. lokasjonen, måleverdier eller tilstand (er enheten slått på eller av)

## Domenebeskrivelse

SmartHus systemet kan installeres i forskjellige _bygninger_ (_Buildings_).
En byggning består av forskjellige _etasjer_ (_Floors_) som selv består av flere _rom_ (_Room_).
Et _rom_ kan gis et _navn_ (f.eks. "stue", "kjøkken", "bad", ...) og det har et _areal_ målt i $m^2$.
Etasjer har et _etasjenummer_, arealet til en etasje kan beregnes ved å summere arealene til de enkelte rommene.

Desto videre forvalter systemet _enheter_ (_Device_). En enhet registreres med et teknisk identifikasjonummer (vanligvis satt hos produsenten). I tillegg kan enheten gis et _huskenavn_ (f.eks. "Varmepumpe Bad") og produktegenskaper registreres, dvs. _produsentnavn_ og _modellnavn_. Enheten registreres alltid i ett rom.

Stort sett kan man skille mellom to typer enheter: _sensorer_ og _aktuatorer_. 

Sensorer måler forskjellige type verdier. Eksempler er temperturmålere, luftfuktighetsmålere, strømforbruksmålere, CO2 målere, bevegelsessensorer osv. En sensor kan spørres om det nåværende _måleverdi_ og historien av alle tidligere måleverdiene.
En måleverdi består av _dato_, _klokkeslett_, _verdi_ (numerisk) og _enhet_ (f.eks. `°C` for temperatur, `%` for luftfuktighet osv.).

Aktuatorer er enheter som påvirker de fysiske omgivelsene.
Eksempler er panelovner, varmepumper, luftavfuktere, stikkkontakter, lyspærer osv. 
Aktuatorer har en _tilstand_ og funksjoner til å forandre denne interne tilstanden.
Noen aktuatorer kan bare slås av og på (f.eks. stikkontakt eller lyspære uten dimmer) mens andre kan styres i større grad (f.eks. kan varmepumpen settes til `21.3 °C`).

Til syvende og sist må det nevnes at noen enheter både viser sensor og aktutor egenskaper (f.eks en styrbart stikkontakt som samtidig måler strømmen) eller at sensorer måler forskjellige ting samtidig (
F.eks. en _luftkvalitetssensor_ måler CO2, luftfuktighet og VOC (flyktige organiske forbindelser) samtidig).


## Oppgaver

Mer informasjon om de fire deloppgavene i prosjektet blir lagt ut fortløpende i kursforløpet. Prosjektet kan løses i grupper med opp til 3 personer.

### Del A: Domenemodell og grunnlegende Funksjonaliteter

I første prosjektsteg skal gruppen legge grunnlag for hele systemet ved å _planlegge_ og _implementere_ en _domenemodell_.

### Del B: Datalagring

I neste steg skal gruppen sørge få at informasjon blir lagret permanent på en harddisk når systemet avsluttes og at denne lagrete informasjonen kan leses igjen. Dette skal gjøres via database-teknologi.

### Del C: Nettbasert tilgang

I dette steget skal gruppen bruke nettverksprotokoller for at smart-hus funksjonaliteten kan tilbys via en web-tjeneste. 

### Del D: Integrasjon med andre enheter

I det siste steget skal gruppen se op hvordan systemet kan koples opp mot de ulike hardware enheter (IoT devices), sensorer og aktuatorer.

